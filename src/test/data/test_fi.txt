Hän tiesi, että McGregorin mahdollisuudet voittoon olivat minimaaliset, vaikka jotkut hänen omista lajitovereistaan olivat hypänneet irlantilaisen kelkkaan.

- Kamppailu-urheilussahan voi aina tapahtua mitä vain. Täytyy muistaa, että Mayweather on maailman paras. Monet ovat ehkä olleet hieman liian Conor-päissään ennen ottelua, mutta jos vähän realistisemmin ajattelee, niin hän oli Mayweatherille vain helppo sparrivastustaja, Packalén naurahti.

Tuomari keskeytti ottelun kymmenennessä erässä, kun McGregor ei kyennyt suojaamaan itseään. Packalén oli päätöksestä samoilla linjoilla kuin irlantilaisottelija itsekin heti kamppailun jälkeen.
